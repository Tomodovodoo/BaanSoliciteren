Klaar om je carrière naar nieuwe hoogtes te tillen? Als ervaren Business Analist speel je een cruciale rol in het migratieproces voor onze klanten én als sparringpartner binnen ons dynamische team. Ben jij klaar om samen met ons de grenzen van datamigratie te verleggen?

De rol
Als Business Analist maak je deel uit van een projectteam van experts. Samenwerkend met andere data migratie specialisten, architecten en software-engineers, werk je aan het creëren van een optimaal migratieontwerp. Met het team zorg jij voor een soepel lopend proces en een uitstekende datamigratie. Je fungeert als aanspreekpunt in het migratieproces dat bestaat uit:
Ontwerpworkshops met de klant;
Het ontwerpen van de oplossing(en);
Het begeleiden van onze klanten;
Het analyseren van testbevindingen;
Het aanbrengen van verbeteringen.

Voor deze vacature neem jij mee
Voor deze functie zijn wij op zoek naar een ervaren Business Analist. Het is belangrijk dat je kennis hebt over datamigratieprojecten en -processen, controlekaders en analyses die hierbij komen kijken. Daarbij dien je te beschikken over:
Minimaal HBO denk- en werkniveau;
Een scherp oog voor detail en besluitvaardigheid;
Zowel zelfstandig als in teamverband kunnen werken;
Bij voorkeur ervaring met SQL en Excel.

Wat wij bieden
Bij Data eXcellence krijg je de unieke mogelijkheid om impact te maken en jezelf te ontplooien met behulp van ons academisch programma. Jouw ontwikkeling staat bij ons centraal. We bieden een uitdagende functie met veel vrijheid zoals hybride werken en flexibele werktijden. Op basis van een fulltime dienstverband krijg je daarbovenop:
Een salaris dat passend is bij jouw kennis en ervaring
Een goede pensioenregeling
27 vakantiedagen met de mogelijkheid om bij te kopen
Telefoon, laptop, thuiswerkfaciliteiten en -vergoeding
Winstuitkeringsregeling
Prettige werksfeer met een enthousiaste Fun commissie die verantwoordelijk zijn voor bijvoorbeeld de borrels en het DX-weekend met partners
Elke werkdag een uitgebreide lunch op kantoor

Werken bij Data eXcellence
Bij Data eXcellence zijn we trots op onze hoogwaardige en innovatieve aanpak van datamigraties. Ons team van 60 experts is toegewijd aan het verleggen van grenzen en het creëren van revolutionaire oplossingen. Samen transformeren we complexe uitdagingen tot kansen en zijn we de drijvende kracht achter data gedreven besluitvorming.

Ben je klaar voor de volgende stap?
Dit is jouw kans om deel uit te maken van een groeiend bedrijf met uitdagende projecten. Herken jij jezelf in dit profiel en ben je klaar voor een nieuw avontuur of heb je een vraag, klik dan op de solliciteerbutton of neem contact op met Julia van Sijtveld via LinkedIn of de mail.