Wat ga je doen: eigen opdracht
Naast de samenwerking met diverse collega’s zul je nauw samenwerken met een Data Scientist en een (externe) data engineer. Zij houden zich bezig met het verzorgen van sturingsinformatie voor zowel interne als externe partners. Momenteel richten zij zich op de transitie naar een geautomatiseerd dataplatform om data modellen, inzichtrapporten (bijvoorbeeld PowerBI dashboards en factsheets) en data governance nog robuuster neer te zetten. Hierbij zoek, verbind, structureer, optimaliseer en presenteer jij data. Jij zorgt er daarbij voor dat de datasets goed georganiseerd, betrouwbaar en actueel zijn. Je ontwikkelt inzichtrapporten en werkt aan het verbeteren van datakwaliteit. Je werkt met verschillende soorten data, zoals gegevens over regionale samenwerking, innovatieprojecten, bedrijvengroei en maatschappelijke impact. Je werkt mee aan projecten binnen sectoren als Healthy Ageing, duurzaamheid, energie, digitalisering en life sciences. Daarbij ondersteun je collega’s en partners met inzichten die helpen om innovaties te versnellen en samenwerkingen te verbeteren.

Werkomgeving
Triade staat voor het mogelijk maken van slimme ideeën. Het herkennen van iets groots in iets kleins. Dé moed hebben om samen te starten. Triade is ontstaan uit het Universitair Medisch Centrum Groningen (UMCG) en helpt ondernemingen en kennisinstellingen te excelleren door het bieden van flexibele en hoogwaardige ondersteuning middels (risico) investeringen, consultancy en vastgoed. Als dochter van het Universitair Medisch Centrum Groningen (UMCG), is Triade bij uitstek actief in het veranderende landschap van Life Sciences, Health en Gezondheidszorg. Als netwerkregisseur versnellen we baanbrekende initiatieven en faciliteren we ontmoetingen. Samen met ons netwerk starten we slimme, impactvolle projecten die gezondheid, duurzaamheid en regionale groei bevorderen. Wij faciliteren de ontmoeting, verbinden mensen, organisaties en ideeën om innovatie te versnellen en waarde te creëren. Altijd samen met partners en dicht tegen het UMCG. Bij Triade werken 30 mensen, ieder vanuit hun eigen vakgebied, allemaal aan bovenstaand doel. De organisatie heeft 3 business units, Triade Real Estate, Investment en Consulting. Onder deze laatste Business unit valt de Campus Groningen Management B.V. welke zich als
dienstverlener en facilitator richt op (meerjarige) programma’s en projecten in Noord-Nederland. Samen met het Noord Nederlandse bedrijfsleven, de kennisinstellingen (Rijksuniversiteit Groningen, Universitair Medisch Centrum Groningen en Hanzehogeschool Groningen) en overheden wordt er gewerkt aan een sterke economische regio. Concreet door organisaties, bedrijven en talenten te verbinden en innovaties te versnellen. Campus Groningen is een van de grootste innovatiecampussen van Nederland met 250 bedrijven, 3 kennisinstellingen, ruim 50.000 studenten en meer dan 23.500 banen. De Campus is een magneet voor kennisintensieve bedrijven en faciliteert groei voor de huidige en toekomstige gemeenschap.
Jouw werk legt de basis voor datagedreven keuzes die impact maken.

Wat breng je mee
Jij bent iemand die hoofd- en bijzaken weet te onderscheiden en altijd op zoek gaat naar de data die er écht toe doet, de quintessentials. Je hebt een scherp oog voor verbanden en weet welke informatie nodig is om onze klanten van waardevolle inzichten te voorzien. Complexe verhalen kun jij helder en overtuigend presenteren, bijvoorbeeld via grafieken en visualisaties waarin je de essentie van de data uitlicht. Je werkt nauw samen met collega’s en externe partners, en bent actief betrokken bij het sparren over nieuwe inzichten en het delen van kennis binnen het team. Zorgvuldigheid en oog voor datakwaliteit zijn voor jou vanzelfsprekend: je beheert en structureert data met precisie.
Jij bent iemand die:bekend is met moderne tools en technieken zoals PowerBI voor rapportages en dashboards, Python, R of SQL voor data-analyse en visualisaties en Databricks en dbt.relevante werkervaring heeft in de functie als data analyst of soortgelijk voor minimaal 2 jaar;een academisch werk- en denkniveau heeft;resultaatgericht, ondernemend en proactief is;goede schrijf- en presentatieskills
heeft;affiniteit heeft met governance, specifiek datakwaliteit, metadata en het verbeteren van dataprocessen.

Wat bieden wij
Een dynamische omgeving waar op dagelijkse basis nieuwe ideeën en suggesties worden besproken, afgewogen en uitgevoerd.Collega’s die graag sparren en kennisdelen.Je krijgt een arbeidsovereenkomst voor de duur van een jaar (32 uur per week), met uitzicht op een vast dienstverband. Je standplaats is het kantoor van Triade aan de L.J. Zielstraweg 2 in Groningen.Je salaris bedraagt maximaal € 4.562,- bruto per maand (schaal 8 cao umc), afhankelijk van opleiding en relevante ervaring, op basis van een fulltime dienstverband. Daarnaast bieden wij je 8% vakantietoeslag, 8,3% eindejaarsuitkering, de mogelijkheid tot sparen van balansverlof en een pensioenopbouw bij het ABP, waarbij 70% van de premie door ons wordt vergoed. De arbeidsvoorwaarden zijn conform de CAO Universitair Medische Centra (CAO-UMC).Via het fietsplan kun je een fiets of een e-bike fiscaal voordelig aanschaffen. Het UMCG heeft een goede regeling woon-werkverkeer als je met eigen vervoer komt. Woon je meer dan 7 kilometer enkele reis bij het UMCG vandaan, dan kun je ook kiezen voor 100% OV-vergoeding.Enthousiast geworden? Onze Data Scientist Iris Tigchelaar of manager Consulting Lisanne Brakenhoff staat open voor een vrijblijvend kennismakingsgesprek via teams of tijdens een kopje koffie. Zie je dit zitten, dan plannen we een afspraak in.? Neem gerust contact op via het secretariaat van Triade (050) 361 50 50 of 06 4638 4690. Link www.triadegroep.nl www.campusgroningen.nl