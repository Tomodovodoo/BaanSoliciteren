Geachte heer De Jong en mevrouw Van Middelaar,

Cybercrime klinkt al spannend. Van de Snowden film tot documentaires over ANOM en Operatie Sky, ik heb al langer gefascineerd gekeken hoe data het verschil kan maken tussen een vermoeden en een doorbraak. Daarom wil ik mijn datavaardigheden inzetten bij de bestrijding van (cyber)crime. Bij Team Cybercrime Noord-Nederland zou ik graag mijn skills willen inzetten om dit ook te doen.
Mijn bachelorscriptie is een goed voorbeeld voor een recent data project. Met gebruik van depth-first search en eigen algoritmes voor dataset constructie werkte ik aan graph neural networks voor NMR-voorspellingen. Ik programmeerde in Python met TensorFlow en Git, getraind op de HPC met Linux hardware acceleratie en documenteerde keuzes en evaluaties helder. Het resultaat was een robuust framework en dataset-aanpak die voor het project en voor mijn persoonlijke ontwikkeling nuttig is.
Naast techniek ben ik sterk in communicatie en samenwerking. Ik gaf scheikundelessen en professionele cursussen, hielp van jong tot oud over de telefoon, en ben makkelijk in het praten. Ik ben nieuwsgierig en praktisch ingesteld: van het vrijwillig uitzoeken van juridische documenten tot het uitleggen van algoritmes.
Ik beteken iets voor de mensen om mij heen door mezelf te zijn, aardig, altijd een open oor, en bied altijd mijn hulp aan wanneer mogelijk. Vragen hoe het met mijn naasten is, er voor iemand zijn. Dit is zeker waar ik zelf nog in wil en kan groeien, maar ik geloof dat mijn hart op de juiste plaats zit.

Voor de technische match: Ik heb in meerdere projecten SQL, TensorFlow, Git, APIâ€™s en verschillende systemen gebruikt. Ik programmeer voornamelijk in Python, met hier en daar een uitdaging in een andere taal. Ik nodig u zeker uit om op mijn GitHub te kijken naar een deel van mijn projecten gemaakt in mijn vrije tijd.

Wat ik vooral wil laten zien hiermee, is dat ik van data houd. Projecten rondom immigratie, vaccinaties, waterbeschikbaarheid, tot een database voor mijn kaartspel, ik bouw de kennis om mij heen door naar data te kijken, en ik geloof dat ik de politie hiermee kan helpen.

Tot slot: ik beschik momenteel nog niet over rijbewijs B; dit heb ik telefonisch afgestemd met de heer De Jong en ik ben het traject gestart om dit te behalen.

Graag licht ik mijn motivatie en voorbeelden verder toe in een gesprek. Ik zie uw reactie graag tegemoet.

Met vriendelijke groet,
Tom de Groot
