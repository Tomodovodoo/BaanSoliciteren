Beste Menno,
AI is voor mij zowel een vak als echt een hobby. Sinds mijn middelbareschooltijd ben ik gefascineerd geraakt door modellen als AlphaGo en GPT-2, en dat groeide gedurende mijn studententijd uit tot een passie. Tijdens mijn studie Scheikunde heb ik deze passie kunnen uitbouwen met een stevige basis in wiskunde, data analyse, en programmeren. Die opleiding heeft mijn kritisch denkvermogen en onderzoeksvaardigheden aangescherpt, en stelt me in staat om extra bij te dragen aan klantacquisitie in wetenschappelijke sectoren zoals de chemische industrie.
Wat mij vooral typeert, is mijn vloeiende communicatie in het Nederlands en Engels, waarmee ik complexe materie vertaal naar begrijpelijke taal, of dat nu tijdens een workshop, voor de klas, of richting klanten is. Ik ben een doorzetter met een gezonde focus op taken, sterk in planning, en in teamverband, én als initiatiefnemer. Deze vaardigheden en ervaring sluiten naar mijn mening goed aan bij de rol van AI-consultant, waar inhoudelijke kennis en communicatief vermogen cruciaal zijn. 
Technisch ben ik praktisch ingesteld: ik heb ervaring in Python, Git, TensorFlow en PyTorch en heb gewerkt met data-analyse in zowel Excel als Python. Vanuit eerdere projecten en werkervaring ben ik vertrouwd met Jira- en Agile-omgevingen en belangrijke dataformaten. Belangrijker nog: ik leer snel. Nieuwe methoden en technologieën maak ik mij moeiteloos eigen, iets wat onmisbaar is als AI-consultant.
Wat mij aanspreekt bij DataNorth is jullie focus op het verbinden van geavanceerde AI met concrete toepassingen voor bedrijven. Daarin zie ik een kans om mijn passie voor technologie te combineren met mijn communicatieve kracht, en direct waarde toe te voegen aan jullie team en klanten om AI concreet te implementeren.
Ik kom graag op gesprek om mijn motivatie en projecten verder toe te lichten. Ik ben beschikbaar voor 32-40 uur en woon in Grijpskerk, op korte afstand van Groningen.
Met vriendelijke groet,
Tom de Groot

