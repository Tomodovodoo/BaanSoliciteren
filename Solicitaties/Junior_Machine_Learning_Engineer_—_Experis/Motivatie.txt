Beste Max,
AI is voor mij zowel een vak als een passie. De kans om deze passie in te zetten voor directe impact op de zorg, in een rol waar innovatie en de complexiteit van zorg samenkomen, sprak mij direct aan in de vacature voor AI Engineer.
In de afgelopen jaren heb ik deze passie kunnen omzetten in functionele kennis en heb ik mij verdiept in de wiskunde, technieken en implementatie van AI. Hierdoor heb ik van het begin af aan met AI kennis kunnen maken, maar begrijp ik ook de limitaties en de ongelooflijke mogelijkheden. Maar het meest belangrijk, ik kan deze toepassingen daadwerkelijk bouwen en inzetten.
Persoonlijk heb ik dan ook meerdere projecten met AI opgezet; Een compleet agentic sollicitatiesysteem tot wetenschappelijke Graph Neural Networks gebouwd gebaseerd op complexe data acquisitie. Ik heb deze oplossing op verschillende architecturen kunnen trainen en inzetten. Hierdoor ben ik niet alleen bekend met Pytorch en Tensorflow, maar ook met de server hosting, via Linux shells, op Windows systemen, op een lokale server, of in een cloud omgeving.
Sinds de tijd van GPT-2, of hiervoor met Disco Diffusion toen “AI” nog niet bij iedereen bekend was, was ik in mijn middelbare schooltijd al gemotiveerd om al deze technieken mij eigen te maken. Hoewel ik een Bachelor Scheikunde achter de rug heb, is mijn voornaamste specialisatie in het werken met data in de sciences. Hiernaast houd ik er van om te programmeren, ook zonder AI, ik ken de limitaties, de mogelijkheden, en heb mij kunnen ontwikkelen tot een programmeur met een erg goed verstand van data handling, een wetenschappelijk oog voor details, en een grip op complexe data-analyse technieken en verificatie. Ik kan complexe data problemen en automatisering omzetten naar inzetbare, geïntegreerde plannen, en hoop dit in deze functie ook te kunnen doen.
Ik geloof dus ook dat mijn ervaringen, persoonlijke en wetenschappelijke projecten een aanwinst kunnen zijn voor deze vacature. Graag zet ik mijn passie, die gegrond is in Open Source projecten en wetenschap, nu professioneel in, en ik geloof dat ik een goede toevoeging aan jullie team kan zijn. Hiervoor is ook mijn Github te bekijken, over mijn BaanSoliciteren project, of diverse kleinere projecten.
Ik ben per direct beschikbaar en woon in Grijpskerk, op korte afstand van Groningen. Erg graag kom ik op gesprek om mijn motivatie, projecten, kennis, en enthousiasme te delen, en om meer te horen te krijgen over de rolinvulling.
Met vriendelijke groet,
Tom de Groot