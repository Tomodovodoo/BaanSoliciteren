Source: https://werkenbijumcg.nl/-/vacatures/analist-2a-laboratorium-bindingsanalyse/10419-02s0009zkp

# Analist 2A laboratorium Bindingsanalyse

**Details**
- **Opleiding:** HBO
- **Uren:** 32 - 36 uur per week
- **Salaris:** € 3.064 - € 4.340
- **Reageer t/m:** 23 november 2025
- **Geplaatst op:** 10 november 2025

**Introductie**
Wil jij werken in een medisch laboratorium in de aandachtsgebieden (neuro-) endocrinologie/oncologie /immunologie, maag-, darm-, leverziekten én/of erfelijke metabole aandoeningen? Waarin we continue verbeteren én innoveren? Is jouw antwoord op deze vragen ‘Ja, zeker!!’ ? Dan zijn wij op zoek naar jou!

**Wat ga je doen**
In deze functie draag je bij aan hoogwaardige diagnostiek én wetenschappelijk onderzoek. En:
- Voer je een breed scala aan analyses uit in bloed, urine en andere lichaamsvochten voor de reguliere patiënten diagnostiek of studies.
- Beoordeel je zelfstandig de resultaten van analyses.
- Voer je regulier onderhoud aan apparatuur uit, signaleert storingen aan apparatuur en neemt initiatieven om deze op te lossen.
- Lever je een bijdrage aan de kwaliteit en verbetering van het laboratoriumproces.
- Draag je bij aan de validatie van nieuwe bepalingen.
- Heb je affiniteit en liefst ook ervaring en plezier in het opzetten/ontwikkelen en optimaliseren van speciële laboratoriumbepalingen.

Bovendien zoeken we analisten die naast hun werk op het lab zelf ervaring en belangstelling hebben met ICT (Laboratorium informatiesysteem, Excel, EPD, ICT-koppelingen etc) en/of de organisatie van researchprojecten en dit in team verband willen uitvoeren.

**Werkomgeving**
Het UMCG behoort tot één van de grootste ziekenhuizen in Nederland en is tevens de grootste werkgever in de regio. Als UMCG willen we excelleren en innoveren binnen zowel de patiëntenzorg als ook onderzoek, innovatie en kennisoverdracht.

Als medisch laboratorium maakt het laboratorium Bindingsanalyse deel uit van de Sector Klinische Chemie en het Cluster Endocrinologie & Metabole Ziekten van de afdeling Laboratoriumgeneeskunde.
Het laboratorium Bindingsanalyse is verantwoordelijk voor een deel van de patiënten diagnostiek en verricht wetenschappelijk onderzoek op het gebied van endocrinologie, oncologie, immunologie en diverse andere specialismen in de vorm van diverse studies. Technieken die veelvuldig gebruikt worden zijn, immunoassays (ELISA, ILMA, IFMA, RIA, IRMA etc) handmatig dan wel geautomatiseerd op een analyzer, immunofixatie, immunoprecipitatie, elektroforese, fotospectrometrie en nefelometrie.

**Wat vragen wij**
- Je hebt HLO werk- en denkniveau met een medische of klinisch chemische richting.
- Je hebt affiniteit met immunochemische en analytische bepalingstechnieken.
- Je hebt interesse in de ziektebeelden waarvoor je de bepalingen inzet en denkt graag mee over de betekenis van je bevindingen.
- Je hebt een probleem herkennend en oplossend vermogen.
- Je bent technisch onderlegd.
- Je kunt zowel zelfstandig als in teamverband werken.
- Je bent proactief en neemt graag het initiatief.
- Je bent nauwkeurig en analytisch sterk.
- Je bent flexibel en stressbestendig.
- Je bent nieuwsgierig en houdt van vernieuwing.

**Wat bieden wij**
Je krijgt een arbeidsovereenkomst voor de duur van een jaar (32-36 uur per week), met uitzicht op een verlenging van het dienstverband bij goed functioneren. Je salaris bedraagt maximaal € 4.340,- bruto per maand (schaal 7M), afhankelijk van relevante opleiding en ervaring, bij fulltime dienstverband. Daarnaast biedt het UMCG 8% vakantietoeslag en 8,3% eindejaarsuitkering. De arbeidsvoorwaarden zijn conform de CAO Universitair Medische Centra (CAO-UMC).

**Meer informatie**
Ben je enthousiast geworden, heb je vragen of zou je graag een rondleiding krijgen op het laboratorium, neem dan contact op met Jacob de Groot, laboratoriummanager en/of Anneke Muller Kobold. Wij zijn te bereiken via het secretariaat van de afdeling Laboratoriumgeneeskunde (050) 361 1576.

**Contact**
- Jacob de Groot (laboratoriummanager): 06 4071 1195
- Anneke Muller Kobold (klinisch chemicus): (050) 361 1576
