Junior onderzoeker communication, behaviour and sustainable society
Ben jij nieuwsgierig? En wil je ervaring opdoen met praktijkgericht onderzoek op het snijvlak van duurzaamheid, energie, gedrag en participatie? Dan is dit echt een functie voor jou!Dit ga je doenJe werkt mee aan verschillende onderzoeken binnen het lectoraat Communication, Behaviour and the Sustainable Society en dan met name aan onderzoek op het gebied van duurzaam gedrag. Samen met andere onderzoekers en studenten werk je aan de voorbereiding, uitvoering, analyse en rapportage van praktijkgericht onderzoek. In ons onderzoek zijn we op zoek naar manieren om duurzaam gedrag van verschillende groepen mensen te stimuleren en daarmee dragen we bij aan een duurzame samenleving. We werken samen met veel verschillende partijen, zoals energiecoöperaties, gemeenten en bedrijven. Binnen ons lectoraat lopen veel onderzoeken gelijktijdig, sommige onderzoeken duren meerdere jaren, andere enkele maanden. Je komt dus in een heel dynamische omgeving te werken waarin je gelijktijdig bij meerdere onderzoeken betrokken bent en wat de nodige flexibiliteit van je vraagt. Deze functie bied je de mogelijkheid om (verdere) ervaring op te doen met praktijkgericht onderzoek op het snijvlak van duurzaamheid, energie, gedrag en participatie. Je kunt ontdekken wat onderzoek in de praktijk inhoudt. Werkzaamheden die je als junior onderzoeker uitvoert, zijn onder andere:Het voorbereiden en uitvoeren van dataverzameling (bijvoorbeeld vragenlijsten en interviews afnemen); dit kan bijvoorbeeld betekenen dat je een dag op pad gaat (vaak met collega’s) om langs de deuren te gaan met een vragenlijst of voor een interview;Het verwerken en analyseren van zowel kwantitatieve als kwalitatieve data;Het uitvoeren van literatuuronderzoek;Het meewerken aan het schrijven van onderzoeksrapporten en andere manieren om resultaten van het onderzoek te delen;Het mede-ontwikkelen van vragenlijsten en interviewschema’s;Het mede-organiseren van bijeenkomsten;Het begeleiden van studenten;Het actief meedoen aan bijeenkomsten binnen het lectoraat en de specifieke onderzoeken waar je aan meewerkt.Hier ga je werkenJe gaat werken bij Entrance - Center of Expertise Energy. Entrance is een lerende, praktijkgerichte kennisgemeenschap waarmee we bijdragen aan een robuuste en veerkrachtige energievoorziening. Door middel van hoogstaand toegepast onderzoek en onderwijs stimuleert Entrance - in samenwerking met burgers, bedrijven, maatschappelijke organisaties, overheden en anderen kennisinstellingen - duurzame innovaties. Met als uitgangspunt ‘people in power’ streeft Entrance naar engagement in de energietransitie om een duurzamere samenleving te realiseren. Een van de lectoraten die bij Entrance is aangesloten is het lectoraat Communication, Behaviour & The Sustainable Society. Het lectoraat draagt middels praktijkgericht onderzoek naar communicatie- en gedragsinterventies bij aan de totstandkoming van een duurzame samenleving. Bij het lectoraat kom je te werken in een klein team van enthousiaste en gedreven onderzoekers, promovendi en studenten met een hart voor duurzaamheid.Hoewel je zelfstandig zult werken ontvang je begeleiding van ervaren onderzoekers. Je komt te werken op een afdeling met een collegiale sfeer en veel expertise op het terrein van gedragsverandering en praktijkgericht onderzoek. Dit vragen we van jouJe bent een enthousiaste, zelfstandig werkende junior onderzoeker, die zin heeft om met het thema duurzaam gedrag aan de slag te gaan. Je vindt het belangrijk om iets te betekenen voor mensen en je vindt het belangrijk om (onder andere met onderzoek) een bijdrage aan de verduurzaming van de wereld te leveren. Je hebt een open houding, je wilt samen zoeken naar oplossingen en bent iemand die verbinding wil en kan maken. Het is een pré als je ervaring met het doen van onderzoek hebt, maar dat mag je ook bij het lectoraat ontwikkelen. Daarnaast:Je beschikt over hbo werk- en denkniveau, veel verschillende opleidingen komen in aanmerking. Daarnaast heb je affiniteit met energievraagstukken en duurzaamheid. Je hebt kennis van en enige ervaring met kwantitatieve en kwalitatieve onderzoeksmethoden en -technieken (waaronder SPSS, Excel, interviewen, focusgroepen).Je bent nieuwsgierig, je hebt een onderzoekende houding en draagt graag je steentje bij aan het oplossen van praktijkvraagstukken.Je hebt goede schriftelijke, mondelinge en sociale communicatievaardigheden. Daarnaast heb je een uitstekende beheersing van de Nederlandse taal in woord en geschrift en een goede beheersing van de Engelse taal. Je bent een teamplayer en kunt goed samenwerken. Je werkt nauwkeurig en zorgvuldig. Je bent analytisch, daadkrachtig, flexibel, kunt snel schakelen en je bent niet bang om initiatief te nemen en je uit te spreken. Dit krijg je ervoor terugEen dienstverband van 0.4 tot 0.6 fte. Startdatum is zo spoedig mogelijk.Wij bieden in eerste instantie een jaarcontract.Schaal 8 (min. € 3.233,- en max. € 4.376,-), conform cao-hbo. Het salaris is bruto per maand bij een fulltime dienstverband. Inschaling vindt plaats in de functie van Instructeur Onderwijs en Onderzoek C.Een vakantie-uitkering van 8% en een structurele eindejaarsuitkering van 8,3%. Maximaal 53 verlofdagen op jaarbasis, en daarnaast kun je gebruik maken van duurzame inzetbaarheidsuren en thuiswerkfaciliteiten.De mogelijkheid om je voortdurend te professionaliseren via onze Hanze PL Academy.Binnen de Hanze vinden op dit moment organisatieontwikkelingen plaats. Dit kan betekenen dat functies en afdelingen in de toekomst (deels) anders worden ingericht of van plaats veranderen binnen de organisatie.Nieuwsgierig naar meer?Wil je meer weten over deze functie? We vertellen je er graag over. Je kunt contact opnemen met Sarah Elbert (onderzoeker CBSS), via 050 595 6875  of s.p.elbert@pl.hanze.nl. Let op! Dit e-mailadres niet gebruiken voor je sollicitatie. Klik daarvoor op de sollicitatiebutton.Word jij onze nieuwe collega?Stuur dan je cv en motivatie via de sollicitatiebutton.Sluitingsdatum is: 30-11-2025Gesprekken zijn op: donderdag 4 december 2025Wij vragen nieuwe medewerkers om bij indiensttreding een Verklaring Omtrent het Gedrag (VOG) aan te vragen. De kosten worden door de Hanze vergoed.Acquisitie naar aanleiding van deze vacature wordt niet op prijs gesteld.

Nummer: 548
Schaal: 8 (min. € 3.233,- en max. € 4.376,-)
Uren per week: 16-24
Opleidingsniveau: hbo
Afdeling:
ENTRANCE, Centre of Expertise Energy
Locatie: Zernikelaan, 17, 9747 AA, Groningen, Netherlands
Dienstverband: Tijdelijk