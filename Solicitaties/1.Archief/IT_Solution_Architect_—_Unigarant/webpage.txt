Jij bent analytisch, denkt in oplossingen en hebt oog voor detail. In deze rol zorg jij ervoor dat onze verzekeringsproducten logisch zijn opgebouwd en klaar zijn voor de toekomst. Wil jij meewerken aan het realiseren van onze state-of-the-art verzekeringsproducten? Kom dan bij Unigarant werken!

Hier kom je te werken
De afdeling ICT van Unigarant staat voor een toekomst vaste en voorspelbare IT-dienstverlening. Innovatie en data gedreven besluitvorming worden door de afdeling maximaal ondersteund. De afdeling werkt op een informele manier samen en de collega’s bieden ruimte voor de originaliteit van ieder persoon. Iedereen is gedreven om voorop te blijven lopen en te zorgen dat ideeën ook echt werken. Het team van Product inrichting richt zich op het ontwerp, de inrichting en het beheer van onze verzekeringsproducten. Onze specialisten doen dat in nauwe samenwerking met elkaar, en met alle betrokken partijen en afdelingen. We zijn trots op en betrokken bij de realisatie van innovatieve verzekeringsproducten.

Wat is jouw rol?
Als IT Solution Architect werk je in een team van ongeveer 15 Product inrichters. Deze Product inrichters werken in verschillende scrumteams aan diverse onderwerpen. Ze stellen functionele en technische ontwerpen op en richten op basis daarvan de verzekeringsproducten in. Als IT Solution Architect ben jij dé sparringpartner voor de business als het gaat om de oplossingsrichtingen binnen Product inrichting.

Wat ga je doen?
Je bent een echte sparringpartner voor collega’s en vakgenoten: samen onderzoek je nieuwe mogelijkheden en bedenkt creatieve toepassingen van bestaande technieken en methoden.
Je hebt het overzicht en weet complexe vraagstukken om te zetten in de beste oplossingen.
Jij bent dé bewaker van de PI-architectuur: je onderhoudt, vernieuwt en zorgt dat alles optimaal blijft functioneren.
Je volgt trends en ontwikkelingen in de markt op de voet en vertaalt deze naar praktische toepassingen.
Je zorgt ervoor dat klantwensen niet alleen begrepen worden, maar ook vertaald worden naar concrete en innovatieve verzekeringsproducten.

Als achtergrond neem jij mee
Je hebt een afgeronde hbo- of wo-opleiding en beschikt over sterke communicatieve vaardigheden. Je neemt graag initiatief, handelt proactief en weet kansen te benutten. Dankzij jouw analytische kwaliteiten kun je complexe vraagstukken snel doorgronden en oplossingen aandragen. Je bent nieuwsgierig naar nieuwe IT-ontwikkelingen en past deze graag toe in je werk. Techniek spreekt je aan en het liefst heb je al enige programmeerervaring, bijvoorbeeld in XML, XSLT, HTML, JSON of Python. Ervaring met Agile werken is een pré, en kennis van Axon is een absolute must.

53 jaar ervaring in verzekeren en vier redenen om voor Unigarant te kiezen ✨
Je carrière is altijd in beweging
We stimuleren jouw persoonlijke en professionele groei, met kansen om door te groeien en meer verantwoordelijkheid te nemen.
Samenwerken zit in ons DNA
In onze familiecultuur tonen we oprechte interesse en zetten we een stap extra voor elkaar, voor een gezond bedrijf en blije klanten.
Wij zijn er voor iedereen
We vinden het belangrijk dat iedereen zich welkom, gewaardeerd en veilig voelt. Diverse en inclusieve teams maken Unigarant sterker.
Je hebt autonomie over jouw werk
Je krijgt vertrouwen om zelfstandig te werken, respecteert de keuzes van anderen en neemt verantwoordelijkheid op jouw manier.

Een greep uit de arbeidsvoorwaarden!
Check alle voorwaarden
Een bruto maandsalaris tussen € 4337 en € 6558 voor een 40-urige werkweek
30 vakantiedagen als je fulltime werkt, een keuzebudget en je deelt mee in de winstuitkering
Een vergoeding op de dagen waarop je thuis werkt, goede thuiswerkvoorzieningen en een internetvergoeding
Tegemoetkoming voor iedere woon-werkkilometer die je hebt gereisd, ook als je lopend of fietsend naar het werk gaat
Na één jaar dienstverband kun je gebruikmaken van een subsidie voor woningverduurzaming of de aanschaf van een (e)-bike of elektrische auto
Minimaal vijf jaar in dienst? Dan mag je twee maanden lang op sabbatical, op onze kosten