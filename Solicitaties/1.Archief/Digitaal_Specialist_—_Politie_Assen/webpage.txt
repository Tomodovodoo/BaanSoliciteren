digitaal specialist - Districtsrecherche
De digitale criminaliteit ontwikkelt zich razendsnel. Digitale sporen zijn overal en willen we bestrijden met digitaal vaardige collega's. Zijn termen als cryptomunten, phishing, versleutelde data, internet of things, automotive en darkweb jou niet vreemd? Dan zoekt Districtsrecherche Drenthe jou!

Specificaties vacature
Locatie(s):
Assen
Organisatieonderdeel:
Eenheid Noord-Nederland
Vakgebied(en):
ICT, Digitale Opsporing
Niveau:
HBO BACHELOR

Wat ga je doen?
Als digitaal specialist krijg je een uitdagende baan in de uitvoering van het opsporingsproces, waarin je meewerkt aan digitaal onderzoek. Je hebt een brede taakstelling in de opsporing. Zo zorg je voor de intensivering van het digitale recherchedenken binnen het team. Je signaleert kansen, oplossingsrichtingen en motiveert en coacht collega's. Vol enthousiasme streef je ernaar dat de teamleden dankzij jouw hulp steeds digitaal vaardiger en zelfstandiger worden. Jij bent een vraagbaak op digitale onderwerpen. Daarnaast ben je operationeel betrokken bij de digitale vraagstukken die inmiddels in nagenoeg elk onderzoek naar voren komen. De bevindingen uit jouw digitale analyses, verwoord je op een begrijpelijke manier in processen-verbaal. Verder maak je deel uit van het specialistennetwerk van de districtsrecherche en lever je onder andere een bijdrage aan de vakontwikkeling van je collega’s en de implementatie van nieuwe technologie en werkwijzen.

Waar ga je werken?
Districtsrecherche Drenthe (DR) is een fijn en collegiaal team. Wij bieden een wisselend en gevarieerd werkaanbod. Ons werk is dynamisch en dient zich 24/7 aan. Maatschappelijke ontwikkelingen volgen we op de voet. We bieden jou ruimte om te leren en faciliteren je daarin. Districtsrecherche Drenthe is verantwoordelijk voor een groot en gevarieerd werkgebied met natuurgebieden, recreatie en landbouw, maar ook industriegebieden en steden zoals Emmen, Assen Hoogeveen en Meppel met bruisende uitgaansgebieden. De samenstelling van de bevolking is net zo gevarieerd als het gebied zelf; van redelijk gesloten gemeenschappen tot multiculturele wijken. Samen met ongeveer zestig medewerkers werken we dagelijks aan opsporingsonderzoeken. Onze medewerkers worden flexibel ingezet op de onderzoeken die zich aandienen.

Wie ben jij?
Jij wilt je inzetten voor een veiligere (digitale) samenleving, je voelt je thuis in de digitale wereld en hebt veel affiniteit met de opsporing. We vinden het belangrijk dat je gedreven en initiatiefrijk bent. Met jouw passie, innovatieve inslag en digitale kennis bekijk je de vraagstukken vanuit de technische kant en leg je de verbinding naar de opsporingspraktijk. Je weet goed verbanden te leggen tussen informatie uit diverse bronnen en kunt analyses maken van de informatie. Deze analyses kun je goed omzetten naar concrete plannen en oplossingen en dit kun je helder en duidelijk weergeven en vastleggen. Daarnaast ben je een vraagbaak voor de senior tactische opsporing op het gebied van digitaal rechercheren. Je bent op de hoogte van de laatste digitale/technologische ontwikkelingen en kunt deze vertalen naar je werkzaamheden. Bovendien ben je een inspirerende persoonlijkheid. Verder heb je:
hbo (bachelor) werk- en denkniveau*, bij voorkeur op basis van een afgeronde IT-opleiding;brede kennis en ervaring op digitaal gebied;affiniteit met de opsporing;bij voorkeur ervaring en/of affiniteit met projectmatig werken;goede mondelinge en schriftelijke communicatieve vaardigheden.

Wat bieden wij
De standplaats is Assen. Er is ruimte voor 1 fte. Het betreft een functie voor 36 uur per week.
Afhankelijk van je achtergrond volg je aan de Politieacademie een 14-weekse opleiding voor specifieke inzetbaarheid (36 uur per week), met eventueel aansluitend een voor de functie benodigd aanvullend opleidingsprogramma. Tijdens deze opleiding(en) ontvang je al het met jou overeengekomen salaris. Het positief afronden van het verplichte assessment is voorwaarde om aan de opleiding te kunnen beginnen. Het behalen van de opleiding is een vereiste om deze functie uit te kunnen oefenen. Hier vind je alle informatie met betrekking tot de selectieprocedure, het assessment en de opleiding.
Tijdens de interne specifieke politieopleiding word je tijdelijk aangesteld als ambtenaar in opleiding. Na het voltooien van de opleiding bieden we je een tijdelijke aanstelling aan, waarbij een proeftijd van één jaar van toepassing is. Na deze proeftijd volgt zo snel mogelijk een vaste aanstelling. Binnen de politie investeren we in jouw toekomst. We bieden uitgebreide ontwikkelingsmogelijkheden en een aantrekkelijk pakket arbeidsvoorwaarden. Denk hierbij aan:
een bruto maandsalaris van minimaal € 3.200,- en maximaal € 5.156,- (schaal 9 Bbp) op basis van een 36-urige werkweek;een Individueel Keuzebudget (IKB) dat uit twee delen bestaat:
Een bruto deel van 17,86% van je salaris. Met dit budget kun je een deel van je arbeidsvoorwaarden zelf samenstellen. Denk bijvoorbeeld aan het uitbetalen van je budget, het kopen van vakantie-uren of ontwikkelactiviteiten zoals een opleiding.Een netto deel van € 377,- per jaar. Dit budget kun je bijvoorbeeld gebruiken voor duurzaamheidsdoelen, vakbondscontributie en voor vitaliteit.
een uitstekende pensioenopbouw bij ABP en betaald ouderschapsverlof (meer info over verlof, regelingen en mogelijkheden).
De formele functie binnen het functiegebouw van de politie is operationeel specialist A.

Interesse
Op 26 november van 18:30 tot 20:00 uur organiseren we een informatiebijeenkomst in Drachten waar ruimte is voor kennismaking met het team en waar je je vragen kwijt kan. Geef je hiervoor op via peter.j.de.jong@politie.nl. Hij mailt de bevestiging en de locatie. Bel of mail met Roy Prinsen, operationeel specialist B (06 - 31 76 19 83, roy.prinsen@politie.nl) als je meer informatie over de functie wilt hebben. Voor vragen over de sollicitatieprocedure bel of mail je met Willy van Middelaar, recruiter (06 - 18 65 88 65, willy.van.middelaar@politie.nl).
Solliciteer uiterlijk 7 december 2025 via de sollicitatiebutton.
Acquisitie naar aanleiding van deze vacature wordt niet op prijs gesteld.

Wat verder belangrijk is
Een betrouwbaarheids- en omgevingsonderzoek en een assessment maken deel uit van de selectieprocedure.Je hebt de Nederlandse nationaliteit (dit mag ook je tweede nationaliteit zijn).Goed politiewerk heeft verschillende inzichten nodig. Met welke unieke blik kom jij ons versterken?
* Je hebt een diploma op hbo-niveau (bachelor) of je bent daaraan gelijkgesteld via EVC. Of je hebt minimaal twee jaar aantoonbare ervaring op het gevraagde werk- en denkniveau. Dit moet je aantonen met je cv, aangevuld met een officiële functiebeschrijving, vacaturetekst of ander document waarin het gevraagde werk- en denkniveau duidelijk staat vermeld.